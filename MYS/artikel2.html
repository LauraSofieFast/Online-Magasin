<!DOCTYPE html>
<html lang="en" dir="ltr">
  <head>
    <meta charset="utf-8">
    <title>mys</title>
     <link rel="stylesheet" href="artikelstyle.css">
     <link rel="resetsheet" href="reset.css">
  </head>
  <body>
    <header>
      <div id="header">
        <img class="birdlogo" src="images/endeliglogotyktsort.png" alt="birdlogo">
        <h1><a href="index.html">mindyourstudent</a></h1>
        <ul class="headerlinks">
          <li class="abonner"><a href="index.html">abonner</a></li>
          <li class="workshops"><a href="index.html">workshops</a></li>
          <li class="login"><a href="index.html">Log in</a></li>
        </ul>
      </div>
    </header>
    <hr class="solid">
    <nav>
      <div id="navigation">
        <ul class="menulinks">
          <li> <a href="Studie.html">STUDIE</a></li>
          <li> <a href="#">LIVET PÅ SU</a></li>
          <li> <a href="#">MINDFULLNESS</a></li>
          <li> <a href="#">ANBEFALINGER</a></li>
          <li> <a href="#">BREVKASSE</a></li>
          <li> <a href="#">MERE</a></li>
        </ul>
      </div>
      <hr class="solid">
    </nav>
    <main>
      <section class="section1">
        <div class="column1">
          <h2><a href="artikel2.html">Mindfullness | Artikel</a></h2>
<h2 class="titel">Hvordan kobler du bedst af for at undgå stress i hverdagen? Her er 5 forslag, fra andre studerende.</h2>
<p class="intro">I en hverdag fyldt til bristepunktet med deadlines, aftaler, undervisning, opgaveskrivning og lektielæsning kan det hele hurtigt blive for meget, hvis ikke man husker at trække stikket og finde tid til sig selv.</p>
<p>
Mange studerende lever i dag et liv hvor der lægges mange af døgnets timer i at få læst op og lavet projekt med tanken om at man skal nå det hele inden deadline. Det kan for mange blive en presset og stressfyldt situation, og man kan hurtigt finde sig selv i den 5. times læsning, uden at have taget en enkelt pause, fordi man fandt et godt flow eller rent og skær er nødt til at blive færdig. Det er dog essentielt at man får prioriteret at holde sine pauser, for sinds og krops skyld, og for at man ikke ender ud i selvsabotage af ens egen motivation. Sagen er dog den, at der ikke findes en eksakt opskrift på, hvordan man bør holde pauser, eller hvordan man bedst kobler af. Man kan læse nok så mange artikler der forsøger at pådutte den ”nye og perfekte måde at gøre X” på, og i den optik kan man miste den vigtigste pointe – hvad fungerer bedst for mig, og hvad kan passe ind i min livsstil?
<br>
</p>
<h4>Intet er skræddersyet</h4>
<p>Målgruppen ”studerende” breder sig over et enormt spektrum af mennesker, der hver især er helt forskellige i deres måde at leve på. Tilfælles har vi at vi studerer, og med et håb om at kunne komme igennem helskindet. I min egen travle hverdag har jeg spekuleret over mine egne vaner og hvordan de adskiller sig fra mine medstuderendes. Det har vakt min interesse, og derfor har jeg fået interviewet adskillige studerende – hver især med vidt forskellige baggrunde, interesser og personligheder – for at undersøge hvad der virker for dem, når det kommer til at skulle koble af, når hverdagens trivielle studielæsning bliver for tung. Sidder du selv derhjemme og tænker det kunne være rart med måske et nyt tiltag, eller blot lidt til at vække inspiration, så læs med herunder, hvor vi zoomer ind på 5 forskellige måder at koble af på – og se hvilken der måske kunne passe ind i netop din livsstil.
<br>
<h4>1. Det kreative hjørne</h4>
<p>
Om man er en haj til at tegne, male, sy, strikke, hækle eller lave mad er ikke afgørende, hvis blot man har ønsket om at få slappet af ved at få noget imellem hænderne. Mange mennesker kobler bedst af ved at slå hjernen fra, og komme i gang med noget væk fra bøgerne, der sætter i gang i en anden del af hjernen. Om det er at sætte sin yndlingsserie på i baggrunden og hækle den seneste sweater-opskrift, eller at få gang i kreativiteten ved at male og tegne, så hjælper det på stress, og er et skønt afbræk fra de endeløse bøger, eller en skøn måde at få udtrykt sig selv eller sine indre følelser på. Kreativiteten kan også udspille sig i form af sang, dans, teater eller andre måder hvorpå man kan få udtrykt sig selv, eller få brugt sit foretrukne instrument.
<br>
</p>
<h4>2. Netflix & sofakartofler</h4>
<p>
Der er ingen skam i at finde ro og afslapning i at smide sig på sofaen og se det seneste afsnit af den spændende Netflix-serie med kæresten. At lade sig fange af film og serier tager en væk fra sin egen realitet for en kort stund, og det kan være sundt at få skiftet sit perspektiv og lagt fokus på noget andet, for senere at kunne vende tilbage med en ny og forbedret indstilling. Man skal heller ikke kimse af at tage sig en kort lur, der kan hjælpe med at få dagen startet på ny.
<br>
<br>
</p>
<h4>3. Sport der holder dig i gang</h4>
<p>Motion er godt for dig. Ja, wow, sikke et revolutionerende faktum. Sagen er dog den at motion ikke nødvendigvis falder ind i alles kategori når det kommer til afkobling og afstresning, eller måske har de ikke fundet den sport der passer bedst til dem og deres livsstil. Den gode nyhed er, at der er et hav af muligheder. Hvis man foretrækker det sociale samvær, kan man prøve tennis, fodbold, håndbold, eller det nye padeltennis mm. Hvis man i stedet foretrækker en aktivitet, hvor man ikke skal være så afhængig af andre og deres tid, så kan man prøve svømning, løb, eller en tur i fitness. Hvis man er virkelig presset på tid, så er der tonsvis af måder hvorpå du kan træne hjemmefra, og stadig få den følelse af afkobling, når man slår hjernen fra og får udnyttet sin energi bedst fysisk muligt.
Der er for få timer i døgnet. Altid kunne jeg liiige gøre lidt mere, og det er noget man virkelig skal være dygtig til at håndtere, når man går på uni, for man kan altid lige læse lidt mere, man kan altid lige sætte sig lige lidt bedre ind i artikler, begreber, eller sine forelæsninger. Man skal huske at være god til at holde fri, når man holder fri.
</p>
<p>
<h4>4. Socialt samvær og huslige pligter</h4>
<p>For nogle betyder det at kunne hænge ud med venner, sine medstuderende eller bofæller enormt meget for deres mentale velbefindende. At kunne få vendt sine frustrationer eller få talt om alt andet end studiet er en fantastisk måde at få et afbræk fra lektielæsningen på. Efter socialt samvær efterlader det os ofte glade og for nogle er det deres måde at få energi på, imens andre har behov for at skulle lade op efter længere tids socialisering. Så ring til veninden, ses til en kop kaffe, smut i skakklubben eller tag et hurtigt online game med vennerne for at få koblet af bedst muligt.
<br>
<br>
Hvis du læser derhjemme og det nager dig at der lige skal være styr på vasketøjet, at opvasken godt lige kunne tages eller man føler at man godt lige kunne svinge med støvsugeren engang – så inkorporér disse ting som dine pauser. Læs for eksempel i en halv eller en hel times tid, og få så taget én huslig pligt ad gangen, hvor du kommer op og er lidt fysisk i gang, så du kan flytte fokus fra arbejdet og bagefter vende tilbage efter en kort, men produktiv pause.
</p>
<br>
<h4>5. Podcast, musik og gåture i det fri</h4>
<p>En gåtur i det fri kan virkelig hjælpe med at få renset tankerne, og få slappet af mentalt. En gåtur er også mindre fysisk krævende end at løbe, men er lige så godt for dit helbred, og kan være mere overskueligt for dem, som har ekstra svært ved at komme ud ad døren. Hvis man normalt smider musik i ørerne i sekundet man går uden for sin dør, kunne man i stedet prøve at gå en tur i naturen og så lytte til lydende omkring sig. Det kan for nogle være næsten helt mediterende at lade sig fordybe i sine omgivelser, og den friske luft giver altid et dejligt energiboost. Dog skal man ikke holde sig tilbage fra at lytte til hverken musik eller en god podcast. Musik kan have enorm stor indflydelse på vores humør, og alt afhængigt af hvad man nyder at lytte til, så kan det booste ens energi og motivation enormt. Desuden byder de fleste musik streamingtjenester på en masse playlister med afslappende musik, hvis man trænger til at få slappet af og dæmpet eventuelle stress eller angsttanker.
</p>
<br>
<p><i>- af Laura Fast</i></p>
        </div>
      </section>
    </main>
    <div class="footerikfix">
      <br>
    <p>Kontakt |
    Køb abonnement |
    Administrer samtykke |
    Cookie- og privatlivspolitik</p>
    </div>
  </body>
</html>
